# Blandade regler

## Magi
Se separat dokument med husregler för magiker
och användandet av magi, [Magi](/rules/rules-magic-index.md){:target="_blank"}

## Resande
Avstånd mäts i dagsmarscher. Om man rider kan
du förflytta dig 4 gånger så snabbt under 3
timmar jämfört med att gå. Efter 3 timmars ritt
förflyttar du dig dubbelt så snabbt.

## Mat, dryck och vila
Du klarar dig två dygn utan dryck utan att
drabbas av några negativa modifikationer. När
det gäller föda klarar du dig längre, ca 5 dagar.
Om du inte har vilat minst 6 timmar på två dygn
börjar detta märkas, d.v.s. du får negativa
modifikationer på dina handlingar på grund av
trötthet.
Exakt hur stor modifikationen blir bestäms av SL
men som tumregel gäller -1 per dag utöver det
du klarar utan mat, dryck eller vila.

## Belysning
En normal fackla eller oljelampa lyser upp ett
cirkulärt område med en radie på 10 meter. En
fackla brinner i ca 2 timmar medan oljan i en
oljelampa kan räcka upp till 10 timmar.

## Grott- och Hexkrälande
När du och dina kamrater undersöker en grotta (dungeon)
eller ett område (hex) kan ni göra detta på tre
olika sätt; (1) Snabbt, (2) noggrant eller (3) minutiöst.

* **Snabbt:** I detta fall rusar ni igenom grottan/området
utan att lägga tid på att undersöka omgivningen. Endast
i undantagsfall kommer SL låta er slå slag för att upptäcka
dolda ting och gömda varelser. Snabbt och farligt!
* **Noggrant:** Här tar ni er tid att göra en okulär besiktning
av området innan ni stövlar in i det. De i gruppen som 
är utnämnda "sökare" får slå slag, som grupp, för att 
hitta dolda ting och gömda varelser. Det tar ungefär
5 minuter att genomsöka ett 10 x 10 meter stort område
på detta sätt
* **Minutöst:** Varenda skrymsle granskas, varje sten ruckas
på. Alla som söker slår egna, personliga slag, för att
upptäcka dolda ting och gömda varelser. Det tar ca 1 
timme att undersöka ett 10 x 10 meter stort område på
detta sätt, ofta med en bonus på slaget tack vare att stor
försiktighet och extrem noggrannhet iakttas.