# Kroppspoäng (KP) och Skador

**Observera** att modifikationer för Skråmor och
Sår utgår.

Skador dras först från TKP för att sedan gå in på
KP. Om KP når noll måste du slå ett Fysikslag
mot SVG 2. Misslyckas slaget har din RP dött.

Lyckas slaget är du fortfarande på benen men
väldigt illa däran och får en -2 modifikation på, i
princip, alla dina Handlingsslag tills dess att du
har minst 1 KP igen.

**Observera** att Allvarliga skador – skadechock utgår.

## Skadeslag och Räddningsslag
När du tar skada slår din motståndare en näve med
"skadetärningar", ett Skadeslag. Antalet tärningar
som används är normalt sett lika med vapnets
modifikation och eventuell bonus för Förmågor samt
Marginalen för attacken.

Antalet lyckade tärningar är de antal KP som du tar
i skada. **Men** du tillåts göra ett så kallat
Räddningsslag för att reducera skadan du tar. Du
har alltid minst 1 tärning men antalet kan modifieras
beroende på om du bär rustning. För varje lyckad
tärning du slår minskas din skada med 1.

> Brytbald blir attackerad av en galen vätte som 
får in en brutal träff på Brytbald med sin träklubba.
Vättens Marginal på attacken blev 2 och träklubban
har en +1 modifikation. Skadeslaget slå alltså med
3 tärningar varav 2 blir lyckade. Brytbald slår nu
sitt Räddningsslag med 3 tärningar, 1 bastärning
och +2 för att han bär metallrustning. Han får 1 
lyckad tärning och tar således 1 KP i skada.

## Konstruktionspoäng
Även saker har ”KP”. Dessa kallas för Konstruktionspoäng.

## Andra typer av skador
**Brännskador:** Skador från eld, syra och viss
form av magi skadar som vanligt. Eld och fackla
ger 1 KP i skada per SR. Eld som drabbar hela
kroppen (hela kroppen sätts i brand) ger 5 KP
per SR. Rustningar skyddar som vanligt men
bara första SR.

Även om du helar upp alla KP som du ådragit dig till
följd av en brännskada får du -1 på dina 
Handlingsslag tills dess att du fått vård
av någon med medicinsk expertis (räcker alltså 
inte med Hela) eller liknande.

**Köldskador:** Fungerar i allt väsentligt som
Brännskador.

**Kvävning:** Du klarar dig utan syra i ca 2
minuter, efter det måste du slå ett Fysikslag
varannan SR med SVG 1. SVG ökar med 1 per
SR. Misslyckas slaget dör din RP inom 1T SR.

**Fall:** Vid fall över 20 meter är utgången alltid
döden. Rustningar hjälper bara med halv effekt vid 
fallskador (ex.v. har en läderrustning endast +1
i modifikation vid fallskada).

|Fallhöjd|Skada|
|--------|-----|
|3-5 m|2|
|6-7 m|4|
|8-10 m|6|
|11-15 m|8|
|16-20 m| 5T
|Längre fall|Död|

**Gift:** Varje gift har en Styrka, vanligtvis mellan
1-6. Om du drabbas av gift måste du slå ett
Fysikslag med giftets Styrka som SVG.
Misslyckas du drabbas du av giftets effekt.

## Läkning av skador
Om du har fått möjlighet att vila i minst 6 timmar
får du chansen att naturligt läka dina skador.

Efter du har vilat får du slå ett Fysikslag. Antalet
lyckade tärningar är lika med det antal KP som du läkt.
Om du fått vård innan du vilar får du +1 på slaget. 

Om du får chansen att vila en längre tid (ett par
veckor) och har tillgång till värme, mat och
vatten återställer du alla dina TKP och KP. Det
kan gå snabbare om du har tillång till vård. SL
avgör.