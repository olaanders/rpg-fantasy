# Ras
Du kan välja att spela _Människa_, _Dvärg_, _Alv_ eller _Troll_.

## Människa
Människan är den ras som är mest anpassningsbar och börjar därför
spelet med ett Yrke (se regelboken). Utöver detta får du som 
människa välja +1 på någon av dina Egenskaper (dock max 4) från
start.

## Dvärg
Dvärgar väljer inte yrke utan börjar spelet med Förmågor och 
modifikationer av Egenskaper i enlighet med regelboken (sidan 81).

## Alv
Precis som dvärgar börjar du som alv inte med något specifikt yrke.
Dina Förmågor och justeringar av Egenskaper beskrivs i regelboken
(sidan 84).

## Troll
Det finns i Bavel ett stort antal olika raser och bland dessa ingår
troll. Det finns ett stort antal olika typer av troll varav två
typer av valbara att spela som RP.

### Grottroll
Dessa stora bestar är fruktansvärda att se på. Ett fullvuxet
grottroll mäter ca 220 cm över marken och väger in på 200-300 kg.
Deras gråa, läderartade, hud ger ett naturligt skydd på 2T.

Deras styrka är legendarisk liksom deras dumhet. De får +3 på
Fysik men kan å andra sidan max ha 1 i Intelligens och 2 i Närvaro. De ser
utmärkt i mörker men precis som deras kusiner, Stentrollen, 
gillar de inte solljus. Men till skillnad från Stentrollen förvandlas
de inte till sten om de utsätts för solljus, dock får de -2 på
alla aktiviteter som utförs i solljus.

Som grottroll kan du aldrig lära dig att behärska magi. Bortsett
från den låga Intelligensen och Närvaron är grottroll ofta
livrädda för magi.

Grottroll kan bara med nöd och näppe göra sig förstådda på 
människospråket och sitt modersmål, det Svarta Språket.

#### Förmågor
Som grottroll börjar du med följande förmågor:

* Hota
* Boxare
* Brottning
* Slå hårt
* Immun

#### Utrustning
Du börjar spelet med en träklubba, pälsar som täcker delar av din
stora kropp, bälte med börs innehållande färgranna stenar och 1T 
x 5 silvermynt.

### Skogstroll
Skogstroll är små grönskimrande varelser med röda ögon och stora
näsor. De är snabba och seniga och har ofta huvudet på skaft. Det
sägs att skogstroll kan lukta sig till guld med sina stora, ofta
tatuerade, näsor.

Ett skogstroll kan maximalt ha 2 på Fysik men får å andra sidan
+2 på Motorik. De små krabaterna trivs bäst i mörker i vilket
de ser utmärkt. I solljus får skogstroll -1 på sina handlingar
då ljuset svider i deras röda ögon.

Precis som dvärgarna lider skogstroll av "Girighet" (se regelboken
sidan 82). De talar både människomål och det Svarta Språket.

#### Förmågor
Som skogstroll börjar du spelet med följande förmågor:

* Akrobat
* Elegant attack
* Fingerfärdighet
* Ducka
* Köpslå _eller_ Upptäcka

#### Utrustning
Skogstroll börjar spelet med en dolk, slunga med 20 slungstenar,
enkla kläder och 1T x 20 silvermynt.

